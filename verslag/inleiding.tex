\chapter*{Inleiding}

In dit verslag bespreek ik mijn implementatie van een schaakcomputer in Prolog, de projectopgave voor het vak Logisch Programmeren. Eerst zal ik bespreken hoe een schaakbord intern wordt voorgesteld in de schaakcomputer. Vervolgens overloop ik de belangrijkste facetten van het algoritme dat bepaalt wat de beste volgende zet is. Tot slot bespreek ik het ontwikkelingsproces van deze schaakcomputer, duid ik aan waar de moeilijkheden lagen en waar er nog ruimte is voor verbeteringen, zowel voor snelheid als voor het verhogen van de winstkansen.